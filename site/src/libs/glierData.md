- name: Олександр Зноско-Боровський
- years:1908-1983
- place Україна
- data: Український композитор.
  1932 року закінчив Київський музично-драматичний інститут ім. М. В. Лисенка. Учень Л. Ревуцького.
  У 1945-1963 роках завідував редакцією музики видавництва «Мистецтво» (Київ). Є автором балету «Акпамик» (у співавторстві з Велі Мухатовим), низки симфонічних творів, в тому числі 3 симфоній, великої кількості камерно-інструментальних, камерно-вокальних та хорових творів. Використовував елементи українського та туркменського музичного фольклору. Автор музикознавчих праць.
- link: https://is.gd/v7OLCF

---

- name: Анатолій Свєчніков
- years: 1908-1962
- place: Україна
- data: Український композитор.
  У 1932 році закінчив Київський музично-драматичний інститут ім. М. Лисенка (клас В. А. Золотарьова і Л. М. Ревуцького).
  У 1932-1933 роках був завідувачем музичної частини Вседонбаського драматичного театру; в 1933-1936 роках – драматичних театрів Києва.
  У 1938 році Анатолій Свєчніков закінчив аспірантуру Київської консерваторії. У періоди з 1936 по 1941 та з 1944 по 1951 роки він був музичним керівником драматичних передач Українського радіо.
  У 1945-1956 роках був викладачем Київської державної консерваторії.
- link: https://is.gd/2o4Jds

---

Євген Юцевич (1901-1988, Україна)
Композитор, диригент і музичний консультант у театрах і клубах Києва, викладач акустики й інструментації.
Завершив музичну освіту в 1932 році у Київському музично-драматичному інституті імені М. Лисенка.
Автор оригінальної наукової теорії акустичної природи та «естетичного звучання» музичних інструментів. 1935 року разом із Полікарпом Барановським проводив спільні дослідження явища дуалізму музичних інтервалів.
У 1950-1970-ті роки працював над удосконаленням виготовлення струнних та духових інструментів, створив низку оригінальних зразків. Водночас викладав музичну акустику й інструментування для духових оркестрів у Музично-драматичному інституті імені М. Лисенка, Київській консерваторії, Центральному будинку народної творчості.
https://is.gd/CrRa2B

Сергій Жданов (1907-1968, С.-Петербур-Київ)
Український композитор.
Закінчив Державний музично-драматичний інститут імені М. В. Лисенка за класом композиції у Левка Ревуцького.
Творчу діяльність почав у 1930 році. Написав опери «Жакерія» (1935), «Щорс» (1937), «Багряні зірниці» (за повістю Коцюбинского «Fata Morgana», 1967); музичні комедії – «Паливода» (комедія Карпенка-Карого, 1939), «Божевільна красуня» (1941).
З 1947 року працював у кіно. Автор музики до українських фільмів:
«Коли співають солов'ї» (1957); «Сашко» (1959); «Морська чайка» (1961) та інших.
https://is.gd/vr2WWQ

Костянтин Шипович (1907-1942, Україна)
Український композитор.
Музичну освіту отримав у Київському музично-драматичному інституті імені М. Лисенка за класом композиції.
Автор ряду симфонічних творів, балету «Горбоконик», фортепіанних п’єс та вокальних творів, а також музики до кінофільмів.
У 1940 р. був заарештований за доносом та звинувачений в участі в антиурядовій змові. Більш як піврічне ув’язнення різко відбилося на стані здоров’я і після виправдання і звільнення у 35-річному віці Констянтин Шипович помирає у розквіті свого таланту.
https://old-csam.archives.gov.ua/includes/uploads/opisy/shipovichi1.pdf

Михайло Їжакевич (1909-1975, Україна)
Композитор, хімік.
Закінчив хімічну професійну школу в 1929 році; 1935 року закінчив Київську консерваторію (у Левка Ревуцького). Працював хіміком з 1929 по 1940 р. Був учасником 2-ї світової війни.
Від 1946 р. – коректор друкарні Українського відділу Музфонду СРСР; від 1959 – редактор Українського республіканського відділу видавництва «Совєтський композитор»; від 1963 – старший редактор видавництва «Мистецтво», від 1967 – видавництва «Музична країна» (усі – Київ).
Серед основних творів: 2 сюїти на українські народні теми для симфонічного оркестру (1938, 1952); Струний квартет (1938); для фортепіано – Соната (1935), 8 прелюдій (1934); хор «Ой три шляхи широкії» (сл. Т. Шевченка, 1951).
https://esu.com.ua/article-12953

Наум Лапинський (1900-1960, Україна)
Композитор, педагог.
Закінчив Київську консерваторію (1935; кл. композиції Л. Ревуцького, кл. скрипки – Д. Бертьє). З 1916 по 1931 – артист симфонічного оркестру. Викладав у музичних школах Умані (1945-1949) та Києва (від 1950).
У 1957 написав Симфонію для великого симфонічного оркестру, рукописи якої нині зберігаються у Київському міському архіві. Серед творчого доробку симфонічні та камерні твори; п’єси для фортепіано; для скрипки – Соната (1935), Ноктюрн (1952); романси; пісні; хори; музика до драматичних вистав.
https://esu.com.ua/article-53216

Олександр Левич (1907-1994, Україна)
Композитор, педагог. Навчався у Харківському музично-драматичному інституті (1932-1934; кл. С. Богатирьова). Закінчив Київську консерваторію (1938; кл. Л. Ревуцького). З 1946 по 1976 р. викладав сольфеджіо і фортепіано в музичних школах Києва. З 1977 р. – на творчій роботі.
https://esu.com.ua/article-53826

Яків Левін (1912-1942, Україна)
Композитор, піаніст. Закінчив Київську консерваторію (1938; кл. композиції Л. Ревуцького, фортепіано – К. Михайлова). Від 1933 – концертмейстер Державної капели бандуристів УРСР, Ансамблю пісні і танцю УРСР (обидва у Києві). Загинув на фронті під час 2-ої світової війни.
https://esu.com.ua/article-53864

Аркадій Філіпенко (1912-1983, Україна)
Український композитор.
В 1939 закінчив консерваторію в класі Л. Ревуцького.
Брав участь у Другій світовій війні, служив у військовому оркестрі.
В 1954-1956 і з 1973 року – заступник голови правління Спілки композиторів УРСР. З 1968 року – секретар правління Спілки композиторів СРСР. З 1968 року – президент музичної секції Українського товариства дружби та культурних зв'язків із зарубіжними країнами.
Серед творчого доробку композитора симфонічні та камерні твори, численні дитячі пісні та солоспіви, а також музика до театральних і кіноспектаклів, радіо і телебачення, фільмів.
https://is.gd/gESpTB

Яків Цегляр (1912-2008, Україна)
Композитор та педагог.
Навчався у Київській консерваторії за класом теорії та композиції у професора Левка Ревуцького (орієнтовно 1939), але закінчив Тбіліську консерваторію за класом композиції у 1946. У творчому доробку композитора опери, оперети, вокально-симфонічні твори, камерно-інструментальні твори, музичні комедії, музика до театральних вистав та кінофільмів.
https://is.gd/7kQ1Yj

Юрій Фіала (1922-2017, Україна-Канада)
Український композитор, піаніст, органіст, диригент, педагог.
У 1939-1941 роках навчався у Л. Ревуцького. Німецько-радянська війна перервала його навчання, і він виїхав до Берліна, де вивчав композицію та диригування. Після війни переїхав до Брюсселя, де навчався у Леона Йонгена. Ю. Фіала отримав стипендію від Ватикану, що дозволило йому зосередитися на композиції. За три роки створив понад 40 творів і брав участь у сучасних музичних фестивалях.
Прибув до Канади в 1949 році, працював композитором, піаністом і педагогом. Після роботи в Австралії повернувся до Канади, де 20 років працював на Радіо Канада Інтернешенл.
https://is.gd/f2FzRp

Герман Жуковський (1913-1976, Україна)
Композитор, кінокомпозитор.
Закінчив Київську консерваторію: 1937 року – за класом фортепіано (у Костянтина Михайлова), 1941 року – за класом композиції (у Левка Ревуцького).
У вересні 1941 року потрапив у полон, але згодом втік.
Протягом 1942-1943 років працював піаністом та диригентом Полтавського музично-драматичного театру. У 1943-1944-му років працював у Кам'янець-Подільському музично-драматичному театрі. Одночасно був зв'язківцем партизанського загону ім. Боженка. З березня 1944 року продовжив службу в Червоній армії, де був художнім керівником ансамблю пісні і танцю. У 1951-1958 роках викладав у Київській консерваторії.
Автор 9 опер, 10 кантат, симфонічних та інструментальних творів, музики до кінофільмів.
https://is.gd/JvkNzm

Георгій Майборода (1913-1992, Україна)
Український композитор, диригент, культурно-громадський діяч. Закінчив Київську консерваторію (1941; кл. В. Косенка, Л. Ревуцького). Під час німецько-радянської війни воював на фронті, а по її закінченню у 1945-1949 роках навчався в аспірантурі Київської консерваторії під керівництвом Левка Ревуцького. В 1952-1958 роках викладав музично-теоретичні дисципліни у Київській консерваторії. В 1962-1967 роках –
секретар, заступник голови Спілки композиторів УРСР, у 1967-1968 роках – голова правління Спілки композиторів УРСР. Георгій Майборода вніс значний внесок до розвитку української музики.
Працював у різних жанрах; у творчості переважає героїко-патріотична тематика. Значне місце у творчості композитора займала поезія українських письменників – Тараса Шевченка, Івана Франка та інших. https://is.gd/8JlYgI

Всеволод Рождественський (1918-1985, Україна)
Український композитор. Закінчив Київську консерваторію у 1941 році, клас Л. Ревуцького. Учасник німецько-радянської війни. У 1945-1985 рр. –
головний диригент і завідувач музичної частини Київського драматичного театру ім. І. Франка; написав музику до низки його вистав. Головні твори – музичні комедії («Пісня про щиру любов», «Сонячним шляхом», «За двома зайцями» за комедією М. Старицького (1954), «Черевички» за М. Гоголем, «Жайворонки» (1977) та ін.). В його творчому доробку концерт для скрипки з оркестром, два струнні квартети (другий 1965 – пам'яті Т. Шевченка), солоспіви, хорові твори, пісні.
https://is.gd/96wzyN

Анатолій Коломієць (1918-1997, Україна)
Український композитор, педагог, професор, заслужений діяч мистецтв України.
Навчався у Київській консерваторії (1938-1941, історико-теоретичний факультет; водночас 1939-1941 – композитор. факультет, кл. Л. Ревуцького), закінчив Ташкентську державну консерваторію (1943) та аспірантуру при Київській консерваторії (1951; кл. Л. Ревуцького).
1943-1945 – концертмейстер Київського українського драматичного театру ім. І. Франка (Ташкент); 1944-54 – викладач Київського музичного училища. З 1951 р. викладає у Київській консерваторії: від 1971 – професор кафедри композиції.
Чи не перший в Україні почав працювати у жанрі фортепіанної транскрипції (фантазія на теми опери «Тарас Бульба» М. Лисенка, вокальні твори Л. Ревуцького). Зробив великий внесок у справу музичного редагування творів українських композиторів – М. Вериківського, Г. Верьовки, В. Косенка, К. Стеценка.
https://esu.com.ua/article-4172 https://tinyurl.com/y9nnjcut

Платон Майборода (1918-1998, Україна)
Український композитор, педагог, фольклорист.
З 1939 по 1941 рік навчався у Київській консерваторії за класом композиції у Л. Ревуцького, яку закінчив у 1947 році. Близько шести років Платон Іларіонович працював викладачем у Київському музичному училищі імені Рейнгольда Глієра та у вечірній музичній школі для молоді. Багато років П. Майборода співпрацював із Київською кіностудією імені Олександра Довженка, писав музику до ряду кінофільмів. Автор численних пісень і хорів, обробок народних пісень, а також ліричних пісень – в тому числі «Рушничок», «Якщо ти любиш», «Ми підем де трави похилі», «Київський вальс». В творчому доробку композитора симфонічна поема «Героїчна увертюра», вокальна-симфонічна поема «Тополя» (слова Тараса Шевченка), музика до драматичних спектаклів, а також до фільмів.
https://tinyurl.com/yn6cwypd

Олена Андреєва (1914-2007, С.-Петербург-Київ)
Композитор, теоретик, педагог, редактор видавництв «Мистецтво» і «Музична Україна».
Закінчила Київську консерваторію (1945, кл. Л. Ревуцького).
У своїх творах спиралася на народну інтонаційну мову, класичну українську поезію, поєднує засоби фольклору з професійним багатоголоссям.
Вона упорядкувала, прокоментувала та створила картотеку архіву рукописного фонду музичної спадщини Л. Ревуцького (машинопис, 1993); здійснила підготовку до видання творів В. Косенка, Л. Ревуцького, Б. Лятошинського, поновлення авторського тексту за оригіналом та підготовку до друку партитури опери «Тарас Бульба» М. Лисенка (муз. ред. Л. Ревуцького, інструм. Б. Лятошинського; К., 1989).
https://esu.com.ua/article-44139

Вадим Гомоляка (1914-1980, Україна)
Український композитор.
З 1939 по 1941 вчився на історико-теоретичному факультеті Київської консерваторії, а з 1941 по 1942 – на композиторському факультеті Ташкентської консерваторії.
Брав участь у радянсько-німецькій війні. Через рік після закінчення війни, в 1946 році закінчив Київську консерваторію (у Левка Ревуцького). В 1946-1948 роках – викладач теоретичних предметів у Київській консерваторії. У 1951-1956 – секретар Спілки композиторів. З 1958 по 1976 роки –
начальник Управління українського відділення музфонду СРСР. Автор семи концертів з оркестром (1949-1980), хорів, романсів, сюїт і пісень, а також балетів та музики до кінофільмів. https://tinyurl.com/2ctc7h86

Микола Чайкін (1915-2000, Україна-Росія)
Композитор та педагог.
З 1930 по 1938 рік грав в оркестрі народних інструментів Харківського радіо (гармоніка-флейта). З 1938 року викладав у Київській консерваторії. З 1941 по 1945 р. диригент Ансамблю пісні й танці Київського військового округу. У 1946-1956 роки – редактор Музгізу в Москві.У 1951-1964 роках викладав на факультеті народних інструментів Музично-педагогічного інституту ім. Гнєсіних, потім з 1964 року у Горьківській консерваторії (з 1972 р. професор). У 1973-1978 викладав також у Білоруській консерваторії. Написав навчальний посібник «Курс читання партитур для оркестру російських народних інструментів» (у 2 томах, М., 1966-1967).
Автор першої сонати для баяну (1944), балету «За щучим велінням, або Чарівна балалайка» (1987), 2 концертів для баяну з оркестром (1951, 1972), творів для духового оркестру та оркестру народних інструментів. https://tinyurl.com/mrfvzr46

Микола Дремлюга (1917-1998, Україна)
Український композитор, педагог, музично-громадський діяч, автор першого концерту для бандури, член Національної спілки композиторів України.
В 1946 році закінчив Київську консерваторію за класом композиції Л. Ревуцького та історико-теоретичний факультет. Ще студентом у 1944 році був прийнятий до спілки композиторів. У 1949 році закінчив аспірантуру.
З 1946 року – викладач на історико-теоретичному та композиторському факультетах Київської державної консерваторії імені П. І. Чайковського, з 1965 року – доцент, з 1978 року – професор.
https://bit.ly/4e9ljbv
Костянтин Скороход (1921-1991, Україна)
Композитор.
У 1946-1951 роках навчався у Київській консерваторії у класі Л. Ревуцького.
В 1951-1955 роках працював музичним редактором видавництва «Мистецтво».  В 1971-1972 – керівником самодіяльного хору та ансамблю в Ірпінському сільськогосподарському технікумі бухгалтерського обліку.
В його доробку – твори для симфонічного оркестру, хору, солістів і оркестру, струнного квартету, оркестру народних інструментів, понад 150 пісень.
https://bit.ly/3Uv2Xut

Віталій Кирейко (1926-2016, Україна)
Український композитор, педагог, музично-громадський діяч.
Закінчив Київську консерваторію (1944-1949), там же аспірантуру (1952), там само – аспірантуру (1952). 1949-1988 – викладач, доцент (1961), професор (1978) Київської консерваторії. Кандидат мистецтвознавства (1953).
https://bit.ly/4f4b0Xm

Людмила Левітова (1926-1991, Україна)
Композиторка, музична редакторка.
Закінчила Київську консерваторію (1950; клас композиції Л. Ревуцького, інструментування – Б. Лятошинського).Працювала концертмейстеркою оперно-вокальної студії Київського університету (1953-1962), музичною редакторкою видавництв «Совєтський композитор» (1962-1963), «Мистецтво» (1963-1967) та «Музична Україна» (від 1967; усі – Київ). Від 1982 – на творчій роботі. https://esu.com.ua/article-53895

Леонід Грабовський (1935, Київ, Україна)
Український композитор, один з представників композиторської групи «Київський авангард».
У 1954 р. вступив на композиторський факультет Київської консерваторії, де навчався спершу в класі Левка Ревуцького (1954-1956), згодом у Бориса Лятошинського.
Протягом 1966-1969 рр. Грабовський викладав композицію в Київській консерваторії. Також працював композитором у сфері кіно та музики до театру.
https://bit.ly/4f2IHJ0

Яків Лапинський (1928-2020, Україна-Німеччина)
Український композитор, педагог.
Закінчив Київську консерваторію (1955; клас Л. Ревуцького), де й працював викладачем композиції, інструментування й читання симфонічних партитур.
Член НСКУ. Здобув звання заслуженого діяча мистецтв України.
Автор симфонічних, вокально-симфонічних, камерних творів, музики до кінофільмів.
https://bit.ly/3Uv2RmB

Ігор Хуторянський (1924, Україна)
Композитор та педагог.
У 1955 закінчив Київську консерваторію (навчався у Л. Ревуцького). У період 1957–1964 викладав у Київській спеціальній музичній школі ім. М. Лисенка. З 1967 року був редактором видавництва «Музична Україна». https://bit.ly/3NL6RvB

Георгій Мірецький (1929-1978, Україна)
Український композитор, піаніст і педагог. Представник неоромантичного напрямку в українській музиці.
У 1958 році закінчив Київську консерваторію по класу композиції Б. Лятошинського, Л. Ревуцького, М. Вілінського, К. Данькевича. З 1959 року був викладачем музичного відділення Луцького педагогічного училища.
https://bit.ly/3C0caVs

Валерій Подвала (1932-2003, Україна)
Український композитор, автор музичних творів для дітей та юнацтва, педагог.
Навчався у Київській консерваторії на двох факультетах –композиторському (клас професора А. Я. Штогаренка) та диригентському (клас М. М. Канерштейна). Курс гармонії та поліфонії проходив у Л. М. Ревуцького. Був одним з найкращих студентів випуску 1959-1960 рр.
http://ukrmusic.poetryclub.com.ua/metrs.php?id=18&type=biogr

Богдана Фільц (1932-2021, Україна)
Композиторка та музикознавиця. Аспірантура під керівництвом Левка Ревуцького.
З раннього дитинства Богдана Фільц почала серйозно навчатися музики завдяки діяльності Вищого музичного інституту ім. Миколи Лисенка. Творче формування композиторки нерозривно пов'язане з двома культурними столицями України – Львовом і Києвом. У Львові –
навчання в консерваторії, спілкування з найвидатнішими музикантами Західної України – Станіславом Людкевичем, Василем Барвінським. У Києві – аспірантура під керівництвом Левка Ревуцького, наукова праця у відділі музикознавства інституту мистецтвознавства, фольклористики та етнології імені Максима Рильського.
https://bit.ly/3YIdlBG
